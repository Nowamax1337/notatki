**Odlewnictwo** jest to dział technologii metali, obejmujący wytwarzanie przedmiotów przez wypełnianie odpowiednio przygotowanych form odlewniczych ciekłym tworzywem. Wykonany w ten sposób przedmiot nazywamy odlewem, który może być wykonany z różnych tworzyw, z żeliwa, staliwa, metali nieżelaznych.

**Forma odlewnicza** jest to element lub zespół elementów, które odpowiednio złożone tworzą wnękę formy odlewniczej o kształtach odpowiadających kształtom odlewu. W praktyce odlewniczej stosowane są formy jednorazowe i trwałe (metalowe).

---

Klasyfikacja

Realizacja podstawowych procesów odlewniczych może przebiegać w bardzo różnorodny sposób.

Procesy wytwarzania odlewów klasyfikuje się w różny sposób, w zależności od charakterystycznego podstawowego procesu odlewniczego, wchodzącego w ich skład.

Kryteria klasyfikacji:

⚫ rodzaj formy oraz jej materiał i rodzaj modelu

⚫ sposób zapełniania formy

⚫ grupa stopów, do której należy materiał odlewu