## 1. Pojęcia podstawowe

- Punkt materialny - model ciała o tak małych wymiarach w porównaniu do układu, w którym się porusza że możemy pominąć zmiany położenia tego ciała wywołane przez obrót. Możemy traktować ten punkt jako punkt geometryczny, któremu możemy przypisać pewną skończoną masę.

- Liczba stopni swobody - liczba n niezależnych przemieszczeń, które opisują ruch naszego ciała sztywnego lub punktu materialnego.

- Ciało doskonałe sztywne - wyidealizowane ciało stałe którego punkty nie zmieniają wzajemnych odległości. Ciało to nie podlega więc żadnym odkształceniom pod wpływem sił na nie działających.

- Więzy - ograniczenia nałożone na ruch punktu lub ciała sztywnego.
  
- Siła - wzajemne oddziaływanie ciał. Występuje przy bezpośrednim zetknięciu się ciał lub na odległość (siły ciężkości, elektrostatyczne, magnetyczne). Siła jest wielkością wektorową $1N=1\frac{kg*m}{s^2}$

- Para sił - dwie siły leżące na prostych równoległych, mające takie same wartości lecz przeciwne zwroty

- Moment pary sił - wektor swobodny, prostopadły do płaszczyzny działania pary sił $M=P*a$

## 2. Prawa Newtona

1. punkt materialny, na który nie działają żadne siły pozostaje w spoczynku lib porusza się ruchem jednostajnym po linii prostej
2. przyśpieszenie punktu materialnego jest proporcjonalne do siły działającej na ten punkt i ma kierunek tej siły
3. Siły wzajemnego oddziaływania dwóch punktów materialnych, są równe co do wartości, leżą na jednej prostej i są przeciwnie skierowane.

## 3. Aksjomaty statyki

1. Dwie siły przyłożone do ciała sztywnego równoważą się wzajemnie, jeśli mają jednakowe wartości, działają wzdłuż jednej prostej i mają przeciwe zwroty (ich siła wypadkowa jest równa zero). Siła jest wektorem związanym z prostą, siły możemy prz